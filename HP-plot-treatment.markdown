latex input:			mmd-hertze-article-header
Title: 					HP -- plot treatment
Author:					Joakim Hertze
Quotes Language:		Swedish
latex input:			mmd-hertze-article-begin-doc
latex footer:			mmd-hertze-article-footer

# Del ett -- setup

## Kapitel 1

En man vaknar upp naken i en skog. Dimman ligger tät och han ser knappt mer än någon meter framför sig. Det är iskallt och han hackar tänder där han går genom lervälling och vattenpölar. Mörka barrträd omger honom. Efter en stund hittar han en stig, som han följer. Han blir alltmer nerkyld och tagen, tills han utmattad faller ihop på stigen och förlorar medvetandet.

Han vaknar av att en kvinna ruskar honom våldsamt och ropar något. Hon hjälper honom upp på fötter och stödjer honom. Ur dimman lösgör sig ett stort hus av trä. Hon hjälper honom uppför trappstegen till verandan och in genom dörren. Innanför är det varmt och torrt. En brasa brinner. Kvinnan sveper en filt om honom och trycker ner honom i en fåtölj framför brasan.

> "Jag heter Elenor", sa hon. "Det här är mitt pensionat."

> Mannen nickade, men sa inget.

> "Vad heter du?"

> Han försökte tänka efter, men huvudet var tomt.

> "Jag vet inte." Han rynkade pannan. "Var är jag?"

> "Det här är mitt pensionat. Jag hittade dig på stigen utanför. Du är välkommen att stanna ett tag om du vill."

> "Jag har nog inga pengar."

> "Det ordnar sig nog", sa Elenor. Hon gick bort till disken och öppnade liggaren. "Jag skriver upp dig som HP, tills du kommer på vad du heter."

> "HP."

När HP blivit en smula varmare går han ut på verandan insvept i filten. Dimmslöjorna lättar en smula och han ser månskäran på himmeln. Vid sidan om den ser han en månskära till, suddig och böljande, som om den var en reflektion i en vattenyta.

## Kapitel 2

Morgonen efter vaknar HP upp i det rum i källaren som Elenora gett honom. När han öppnar ögonen och fokuserar blicken ser han en spindel som sitter på hans lakan. Han blir stel av skräck och känner hjärtat banka i bröstet. Tillslut rycker han till och kastar hela lakanet i från sig och flyger upp ur sängen och mot dörren. På tröskeln står han, med ryggen tryckt mot dörren, och stirrar på den vita högen på golvet. Spindeln tar sig långsamt ut från vecken, går över golvet, klättrar upp på väggen och försvinner in i ventilationen. När han lugnat sig letar han igenom rummet och hittar en handduk i ett skåp, virar den kring kroppen och går ut i korridoren. Ett par dörrar längre ner kommer han in i ett gemensamt badrum, där han låser in sig. Han står och betraktar sin taniga kropp i spegeln. Den är full av blåmärken, men han har inte ont. Han tappar upp ett varmt bad och sjunker ner under ytan.

Klädd i för stora kläder, som han hittat i en garderob på rummet, letar HP upp matsalen. Den är tom, men i köket hittar han kockan, som gör i ordning ett par smörgåsar och en kopp kaffe.

> "Du dricker väl kaffe? Du ser ut att behöva det, om jag får vara så framfusig."

> "Jag vet inte. Jag provar gärna."

Han dricker upp koppen och tar med sig smörgåsarna ut på ur pensionatet. Dimman har nu lättar, men det är disigt och råkallt, som på en ruggig februariförmiddag. Det ligger ingen snö på marken. Han följer en stig runt pensionatet och kommer så småningom ner till en å. Nära stranden växer en väldig kastanj. Det saknar ett stort stycke bark på stammen, precis som om något träffat trädet med våldsam kraft. Ytan ser alldeles färsk ut, som om det nyligen hänt. Han går en bit längre och ser plötsligt att han är tillbaka vid pensionatet, som om han gått runt i en cirkel. Elenor kommer ut med en kopp rykande te i handen och de slår sig ner på verandan, med benen dinglande över kanten. Hon erbjuder honom jobb som alltiallo, men han är tveksam.

> "Jag vet inte om jag är något bra med mina händer". Han tittade på handflatorna, som var alldeles släta. "Det ser inte ut som om jag använt dem särskilt mycket."

Han frågar Elenor på nytt var han är, om stället har något namn. Hon säger att hon inte tror det. Det heter olika för olika människor. När de sitter där kommer en gammal dam gående i sällskap av en ung man. De är båda klädda som fransk 1700-tals adel. Mannen är blek och glåmig, nästan genomskinlig. Damen är sminkad i vitt, med en svart mouche.

> "God förmiddag, Dagny" sa Elenor.

> Damen nickade till svar. "God morgon, Elenor." Hon såg på HP. "HP", sa han. "God morgon."

> Den glåmiga mannen log ansträngt.

...

HP, Elenor, kockan och kanske två till ur staben sitter i köket på kvällen och äter en festmåltid. De skojar och har det bra. HP har funnit sig riktigt väl tillrätta. Han trivs med sin tillvaro. Han tittar alldeles för mycket på Elenor och lägger märke till hur vacker hon är.

Elenor frågar HP om han kan hjälpa henne laga en läckande kran uppe i tornrummet. Med viss tvekan plockar han ut verktygslådan ur förrådet bakom disken och går uppför trapporna. En gammal dam, draperad i vit tunika öppnar och visar honom in. Hon presenterar sig som Mem. Hon bor i en tvårumslägenhet, med mosaik på väckarna och blått kakel på golven. HP tar fram en rörtång och skruvar lite på kopplingen till kranen i pentryt. Det lossnar helt och vatten sprutar ut i lägenheten. Mem hittar huvudkranen och stänger av den. Tillsammans lyckas de skruva ihop det hela igen. Hon frågar lite om vem han är och han berättar att han inte vet, att han har förlorat sitt minne. Hon erbjuder sig att hjälpa honom.

> "En gång i tiden kunder jag böja minnen efter mig vilja. Numera har det blivit svårare, men det här ska jag nog klara av. Jag är den sista av mitt slag."

Hon leder in HP i det andra rummet och sätter honom vid ett bord, med en stor skål i keramik. Hon fyller skålen med vatten från en karaf och uppmanar HP att slappna av och titta ner i vattnet. Han ser ingenting, men då trycker Mem ner hans ansikte i skålen. Förvånad ser han havsbotten nedanför, med räfflade sanddyner och vajande sjögräs. Fiskar simmar förbi i stim nedanför honom. Ett vitt ljus bländar honom och han ser sig själv sitta vid sin dator på jobbet, alldeles död inuti. Ljuset igen och han ser sin flickvän lämna honom. Sedan ser han sig själv bakom ratten i en bil, berusad och bedövad av sprit och piller. Det är natt och regnet piskar mot vindrutan. Långt framför honom dyker en väldig kastanj upp i skenet från hans helljus. Han trycker gasen i botten, kör av vägen och kör rakt mot trädet. Han kolliderar med en väldig smäll. Mem rycker upp hans huvud ur skålen.

> "Nå?"

> "Jag försökte ta mitt liv."

> "Ah."

> "Eller -- tog jag mitt liv?" Han såg på Mem. "Är jag död?"

> "Det vet jag inte. Det är inte riktigt mitt område."

> "Kan du säga var jag är? Varför är jag här?"

> "Nej. Jag beklagar, men jag kan inget säga."

> "Jag måste komma härifrån. Hur kommer jag härifrån? Tillbaka?"

> "Jag vet inte. Men en sak kan jag säga: om du vill komma härifrån är det bråttom. Ju längre du stannar här desto svårare kommer det att bli."

# Del två -- respons

Elenor knackar på dörren till HPs rum, men ingen svarar. Hon öppnar dörren med huvudnyckeln och går in. HP ligger i sängen, med fördragna fönster. Det är instängt i rummet. HP har knappt visat sig på en vecka. Hon sätter ner en bricka med mat på hans nattduksbord. Han har inte rört maten som hon lämnade kvällen innan. Ett par dagar går på samma sätt, utan att han lämnar rummet och utan att han rör maten. En kväll märker hon sedan att han åtminstone ätit en smörgås. Morgonen efter ligger HP inte i sängen när hon kommer.

HP står i badrummet och betraktar sin spegelbild igen. Blåmärkerna är borta, men han ser blek och glåmig ut. Han får en flashback från kraschen in i trädet igen. Sedan ser han sin mamma och pappa, förtvivlande, där de håller om varandra i en soffa.

Trädgårdsmästaren tjatar på HP, tills han går med på att hjälpa honom röja i trädgården.

> "Det gör dig inget gott att sitta här i mörkret. Du behöver komma ut i solen, ut till våren."

HP plockar ogräs i grusgången bakom pensionatet. Dagny sitter där och dricker kaffe, med sin bleka följeslagare. Dagny hälsar på HP, som lamt hälsar tillbaka. Dagny fångar en fjäril, som landat på hennes färgglada klänning och äter upp den.

HP sitter på sitt rum i källaren, bedövad inuti. Han skär sig med en kniv i underarmen och känner smärtan och ser blodet. Om han blödet måste han väl leva? Han får en panikattack, känner hjärtat rusa i bröstet och känner hur det kryper i kroppen. Han springer upp för trappan och ut i pensionatet. Han springer genom skogen i full karriär, förbi åstrande och vidare ut bland träden. Med ens är han tillbaka vid pensionatet. Han svär och skriker. Dagny sitter på verandan när han får sitt utbrott.

> "Nämen, hur är det fatt, min pojke?"

> "Det är -- ett är inget vidare."

> "Inte?" Hon la ner sin stickning och visade mot stolen bredvid hennes. "Kom och sätt dig. Det finns säkert något vi kan göra åt saken. Det finns det alltid."

HP berättar att han inte hör hemma här, att han måste ta sig hem till sin egen värld. Dagny lyssnar medlidsamt.

> "Ja, komma härifrån är ingen lätt uppgift. Jag vet många som har försökt, men som inte lyckats. Om det är någon tröst har de funnit sig väl tillrätta här tillslut. Det är inget dumt ställe, det här."

...

Genom monstrets ögon ser vi den skugga av en man hon håller sig med. Han har ett blekt skimmer som flämtar omkring honom, som en ljuslåga som är på väg att slockna. Mannen ber henne att äta av honom. Hon tänker på den nya mannen, på HP. Han lyser starkt av ett blått ljus, inte som det patetiska vraket vid hennes fötter. Mannen på golver bönfaller henne och hon biter honom i bröstet, punkterar bröstbenet och dricker hans märg. Sedan sprutar hon in sitt förslavande gift, ett gift som binder honom till henne.

...

Elenor och HP sitter ute på verandan på en sen kväll. De båda månskärorna lyser på himmeln.

> "HP, varför vill du komma härifrån? Det här är väl ett bra ställe?"

> "Det är klart att det är bra. Jag trivs här, men det är inte här jag hör hemma. Jag har min mamma och pappa kvar i min riktiga värld. Jag skulle vilja ha en chans till."

Elenor suckar och berättar att hon hamnade här på samma sätt som HP. Hon vaknade upp naken i skogen en sommarnatt och irrade om kring tills hon hittade en liten stuga. I stugan bodde en man som tog in henne.

> "Försökte du inte ta reda på vem du är? Försökte du inte ta dig härifrån?"

> "I början. Jag försökte med allt, men sedan slutade jag."

> "Varför?"

> "Varför inte? Jag gillar mitt liv här. Jag bryr mig inte om vem jag har varit, bara vem jag är nu."

De tittar upp mot himmeln. Elenor berättar att det bara är en tunn hinna som skiljer den här världen från den de kommer ifrån. Hinnan är så tunn att den andra månen anas igenom.

> "Hur vet du allt det här?"

> "Mannen som tog hand om mig berättade. Waldo. Han vet mycket. Kanske vet han något som kan hjälpa dig."

HP ger sig ut i skogen och hittar den gamla stugan som eremiten bodde i. Den är helt förfallen. En bit ifrån hittar han en man, fastvuxen i jorden, med kläder och hår täckt av mossa. Mannen vaknar till liv när HP tilltalar honom och reser sig upp. När han rör sig sliter han loss hundratals små rötter ur marken. Han är ett mellanting mellan växt och människa. HP berättar om sitt ärende.

> "Sitt med mig", sa Waldo och slog sig ner igen. "Sitt och lyssna."

> HP slog sig ner bredvid honom med benen i kors. Waldo var alldeles tyst. Det knastrade när han slog rot igen. De satt tillsammans medan solen sjönk mot horisonten och skiftade färg till orange. Fåglar började sjunka i skymningen. HPs ben hade somnat för länge sedan, när Waldo rörde sina läppar igen.

Waldo berättar att han inte är död. Inte ännu. Men det brådskar om han ska härifrån. Det är hans namn som är nyckeln. När han minns sitt namn kan han komma tillbaka till den vanliga världen.

På vägen tillbaka genom skogen möter han Dagny, som nu är klädd i vanliga kläder. Hon ler glatt mot honom. När HP försöker gå förbi honom mörknar hennes blick och hon puttar ner honom på stigen med våldsam kraft. Sex ben växer fram under Dagny, hon lyfts upp i luften och en enorm spindelkropp tar form under henne. Dagny sitter kvar på ett spröt, som en marionettdocka. Hon fortsätter prata, med gäll röst.

> "Jag vill ha dig. Jag ser din förtvivlan, din smärta. Den doftar sött och förträffligt. Jag ser den lysa omkring dig. Ligg stilla, pojke lilla. Kämpa inte emot. Snart är du min."

Monstret skall just bita honom och spruta honom full med sitt gift, när den träffas av en sten. Elenor skriker bakom HP.

> "HP! Skynda dig, följ med mig!"

De flyr tillsammans genom skogen, med det rasande monstret i hälarna. De undkommer och tar sig till pensionatet, med hjärtat i halsgropen.

# Tredje delen -- attack

