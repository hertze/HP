latex input:			mmd-hertze-article-header
Title: 					HP -- plot treatment
Author:					Joakim Hertze
Quotes Language:		Swedish
latex input:			mmd-hertze-article-begin-doc
latex footer:			mmd-hertze-article-footer

# Del ett -- setup

## Kapitel 1

En man vaknar upp naken i en skog. Dimman ligger tät och han ser knappt mer än någon meter framför sig. Det är iskallt och han hackar tänder där han går genom lervälling och vattenpölar. Mörka barrträd omger honom. Efter en stund hittar han en stig, som han följer. Han blir alltmer nerkyld och tagen, tills han utmattad faller ihop på stigen och förlorar medvetandet.

Han vaknar av att en kvinna ruskar honom våldsamt och ropar något. Hon hjälper honom upp på fötter och stödjer honom. Ur dimman lösgör sig ett stort hus av trä. Hon hjälper honom uppför trappstegen till verandan och in genom dörren. Innanför är det varmt och torrt. En brasa brinner. Kvinnan sveper en filt om honom och trycker ner honom i en fåtölj framför brasan.

> "Jag heter Elenor", sa hon.

> Mannen nickade, men sa inget.

> "Vad heter du?"

> Han försökte tänka efter, men huvudet var tomt.

> "Jag vet inte." Han rynkade pannan. "Var är jag?"

> "Det här är mitt pensionat. Jag hittade dig på stigen utanför. Du är välkommen att stanna ett tag om du vill."

> "Jag har nog inga pengar."

> "Det ordnar sig nog", sa Elenor. Hon gick bort till disken och öppnade liggaren. "Jag skriver upp dig som HP, tills du kommer på vad du heter."

> "HP."

När HP blivit en smula varmare går han ut på verandan insvept i filten. Dimmslöjorna lättar en smula. HP tittar upp mot himlavalvet och stelnar till. Han ser två månskäror, den ena vit och skarp, den andra suddig och böljande, som om den var en reflektion i en vattenyta.

## Kapitel 2

Morgonen efter vaknar HP upp i det rum i källaren som Elenora gett honom. När han öppnar ögonen och fokuserar blicken ser han en spindel som sitter på hans lakan. Han blir stel av skräck och känner hjärtat banka i bröstet. Tillslut rycker han till och kastar hela lakanet i från sig och flyger upp ur sängen och mot dörren. På tröskeln står han, med ryggen tryckt mot dörren, och stirrar på den vita högen på golvet. Spindeln tar sig långsamt ut från vecken, går över golvet, klättrar upp på väggen och försvinner in i ventilationen. När han lugnat sig letar han igenom rummet och hittar en handduk i ett skåp, virar den kring kroppen och går ut i korridoren. Ett par dörrar längre ner kommer han in i ett gemensamt badrum, där han låser in sig. Han står och betraktar sin taniga kropp i spegeln. Den är full av blåmärken. Han känner över dem. De ömmar inte. Han tappar upp ett varmt bad och sjunker ner under ytan.

Klädd i för stora kläder, som han hittat i en garderob på rummet, letar HP upp matsalen. Den är tom, men i köket hittar han kockan, som gör i ordning ett par smörgåsar och en kopp kaffe.

> "Du dricker väl kaffe? Du ser ut att behöva det, om jag får vara så fräck."

> "Jag vet inte. Jag provar gärna."

Han dricker upp koppen och tar med sig smörgåsarna utomhus. Dimman har nu lättar, men det är disigt och råkallt, som på en ruggig februariförmiddag. Det ligger ingen snö på marken. Han följer en stig runt pensionatet och kommer så småningom ner till en å. Nära stranden växer en väldig kastanj. Det saknar ett stort stycke bark på stammen, precis som om något träffat trädet med våldsam kraft. Ytan ser alldeles färsk ut, som om det nyligen hänt. Han går en bit längre och ser plötsligt att han är tillbaka vid pensionatet, som om han gått runt i en cirkel. Han känner en liten panikattack rinna till. Elenor kommer ut med en kopp rykande te i handen och de slår sig ner på verandan, med benen dinglande över kanten. Hon erbjuder honom jobb som alltiallo, men han är tveksam.

> "Jag skulle behöva någon som kan hjälpa mig med lite av varje, kanske mest vaktmästerisaker."

> "Jag vet inte om jag är något bra med mina händer". Han tittade på handflatorna, som var alldeles släta. "Det ser inte ut som om jag använt dem särskilt mycket."

Han frågar Elenor på nytt var han är, om stället har något namn. Hon säger att hon inte tror det. Det heter olika för olika människor. Han för de två månskärorna på tal och lägger själv fram en teori om att det handlar om ett konstigt atmosfäriskt fenomen. När de sitter där kommer en gammal dam gående i sällskap av en ung man. De är båda klädda som fransk 1700-tals adel. Mannen är blek och glåmig, nästan genomskinlig. Damen är sminkad i vitt, med en svart mouche.

> "God förmiddag, Mem" sa Elenor. "Rene."

> Damen nickade till svar. "God morgon, Elenor." Hon såg på HP. "HP", sa han. "God morgon."

> Den glåmiga mannen log ansträngt.

# Kapitel 3

Dagen efter ger Elenor HP en lektion i hur el och vatten fungerar i huset. Hon visar även hur värmepannan fungerar och en del andra praktiska detaljer. På eftermiddagen hjälper HP trädgårdsmästaren att röja en del i trädgården bakom pensionatet. Våren är på väg. Trädgårdsmästaren vill ta en paus och sätter sig på en bänk. HP är rastlös och har svårt att sitta stilla.

> "Vet du", sa vaktmästaren. "Du behöver verkligen lära dig att koppla av."

HP, Elenor, kockan och kanske två till ur staben sitter i köket på kvällen och äter en festmåltid. De skojar och har det bra. HP har funnit sig riktigt väl tillrätta. Han trivs med sin tillvaro. Han tittar alldeles för mycket på Elenor och lägger märke till hur vacker hon är.

# Kapitel 4

Elenor frågar HP om han kan hjälpa henne laga en läckande kran uppe i tornrummet. Med viss tvekan plockar han ut verktygslådan ur förrådet bakom disken och går uppför trapporna. Mem öppnar och visar honom in. Hon bor i en tvårumslägenhet, med mosaik på väggarna och blått kakel på golven. HP tar fram en rörtång och skruvar lite på kopplingen till kranen i pentryt. Det lossnar helt och vatten sprutar ut i lägenheten. Mem hittar huvudkranen och stänger av den. Tillsammans lyckas de skruva ihop det hela igen. HP rusar nerför trapportna och hämtar en mopp och en hink ur förrådet under trappan. Tillsammans torkar de upp vattnet från golvet. HH frågar lite om Mem. Hon berättar att hon bott ett tag på pensionatet, medan hon letar efter något mer permanent. Det blev så ensamt där hon bodde förut.

> "Jag är den sista av mitt slag."

Hon frågar lite om vem han är och han berättar att han inte vet, att han har förlorat sitt minne. Hon erbjuder sig att hjälpa honom.

> "En gång i tiden kunder jag böja minnen efter mig vilja. Numera har det blivit svårare, men det här ska jag nog klara av."

Hon leder in HP i det andra rummet och sätter honom vid ett bord, med en stor skål i keramik. Hon fyller skålen med vatten från en karaf och uppmanar HP att slappna av och titta ner i vattnet. Han ser ingenting, men då trycker Mem ner hans ansikte i skålen. Förvånad ser han havsbotten nedanför, med räfflade sanddyner och vajande sjögräs. Fiskar simmar förbi i stim nedanför honom. Ett vitt ljus bländar honom och han ser sig själv stå vid en sjukhussäng. I sängen ligger hans mamma och dör. Hon ber honom att ta hand om lillasyster. Sedan sig själv sitta vid sin dator på jobbet, alldeles död inuti. Ljuset igen och han ser sin flickvän lämna honom. Han ser sig själv och sin flickvän stå vid sina föräldrars gravsten. Hon säger:

> "Lova mig att du inte lämnar mig. Jag behöver dig."

Sedan ser han sig själv bakom ratten i en bil, berusad och bedövad av sprit och piller. Det är natt och regnet piskar mot vindrutan. Långt framför honom dyker en väldig kastanj upp i skenet från hans helljus. Han trycker gasen i botten, kör av vägen och kör rakt mot trädet. Han kolliderar med en väldig smäll. Mem rycker upp hans huvud ur skålen.

> "Nå?"

> "Jag försökte ta mitt liv."

> "Ah."

> "Eller -- tog jag mitt liv?" Han såg på Mem. "Är jag död?"

> "Det kan jag inte svara på. Det är inte riktigt mitt område."

> "Kan du säga var jag är? Varför är jag här?"

> "Nej. Jag beklagar, jag kan inget säga."

> "Jag måste komma härifrån. Hur kommer jag härifrån? Tillbaka?"

> "Jag vet inte. Men en sak kan jag säga: om du vill komma härifrån är det bråttom. Ju längre du stannar här desto svårare kommer det att bli."

# Del två -- respons

Elenor knackar på dörren till HPs rum, men ingen svarar. Hon öppnar dörren med huvudnyckeln och går in. HP ligger i sängen, med fördragna fönster. Det är instängt i rummet. HP har knappt visat sig på en vecka. Hon sätter ner en bricka med mat på hans nattduksbord. Han har inte rört maten som hon lämnade kvällen innan. Ett par dagar går på samma sätt, utan att han lämnar rummet och utan att han rör maten. En kväll märker hon sedan att han åtminstone ätit en smörgås. Morgonen efter ligger HP inte i sängen när hon kommer.

HP står i badrummet och betraktar sin spegelbild igen. Blåmärkerna är borta, men han ser blek och glåmig ut. Hans spegelbild tonar över i bilder från crashen igen. Sedan ser han sin lillasyster, förtvivlad, där hon sitter själv i en soffa. HP tvivlar på att det han sett verkligen har inträffat. Är det inbillning? Håller han på att bli galen?

> "Det kan inte vara sant. Hur skulle det kunna vara sant? Hur skulle jag kunna göra en sådan sak?"

Han kastar på sig kläder och springer upp till Mems lilla lägenhet och knackar på. Han frågar henne om han får lov att se i källan en gång till.

> "Varför?" frågade Mem

> "Det måste ha blivit något fel", sa HP. "Jag tror inte på det jag såg. Jag måste få se en gång till."

Mem suckar och häller upp källan på nytt. HP stirrar ner, ser havbotten och fiskarna, men ingen mer.

> "Du måste slappna av", säger Mem. "Man kan inte tvingar fram minnen. Slappna av."

HP försöker slappna av, men inget händer. Till slut ger han upp.

> "Du såg det du såg", sa Mem. "Källan ljuger inte. Den visar dina egna minnen."

> "Kan det vara ett falskt minne? Det finns väl falska minnen, gör det inte det?"

> "I teorin kan man skapa falska minnen, men jag tror inte det i ditt fall."

> "Varför inte?"

> "Titta på din kropp. Du är blåslagen. Precis som om du varit med om en svår olycka."

> "Det får inte vara sant. Det får inte."

Mem lägger handen på hans kind och tröstar honom.

> "Det som har hänt har hänt. Det kan du inte ändra på. Frågan är vad du skall göra med dig själv framöver. Det här är en andra chans. Här, hos oss."

> "Men det här är inte verkligt."

> "Är det inte? Vad är verkligt?"

> "Det här är inte min verklighet. Det här är inte min värld."

> "Men det skulle kunna bli. Här har du chansen att börja om på nytt."

Trädgårdsmästaren tjatar på HP, tills han går med på att hjälpa honom rensa gången fri från ogräs.

> "Det gör dig inget gott att sitta här i mörkret. Du behöver komma ut i solen, ut till våren."

HP plockar ogräs i grusgången bakom pensionatet. Mem sitter där och dricker kaffe, med sin bleka följeslagare. Mem hälsar på HP, som lamt hälsar tillbaka. Mem fångar en fjäril, som landat på hennes färgglada klänning och äter upp den.

HP sitter på sitt rum i källaren, bedövad inuti. Han skär sig med en kniv i underarmen och känner smärtan och ser blodet. Om han blödet måste han väl leva? Han får en panikattack, känner hjärtat rusa i bröstet och känner hur det kryper i kroppen. Han springer upp för trappan och ut i pensionatet. Han springer genom skogen i full karriär, förbi åstrande och vidare ut bland träden. Med ens är han tillbaka vid pensionatet. Han svär och skriker. Mem sitter på verandan när han får sitt utbrott.

> "Nämen, hur är det fatt, min pojke?"

> "Det är -- ett är inget vidare."

> "Inte?" Hon la ner sin stickning och visade mot stolen bredvid hennes. "Kom och sätt dig."

HP berättar att han inte hör hemma här, att han måste ta sig hem till sin egen värld. Mem lyssnar medlidsamt.

> "Ja, komma härifrån är ingen lätt uppgift. Jag vet många som har försökt, men som inte lyckats. Om det är någon tröst har de funnit sig väl tillrätta här till slut. Det är verkligen inget dumt ställe, det här."

...

Genom monstrets ögon ser vi den skugga av en man hon håller sig med. Han har ett blekt skimmer som flämtar omkring honom, som en ljuslåga som är på väg att slockna. Mannen ber henne att äta av honom. Hon tänker på den nya mannen, på HP. Han lyser starkt av ett blått ljus, inte som det patetiska vraket vid hennes fötter. Mannen på golver bönfaller henne och hon biter honom i bröstet, punkterar bröstbenet och dricker hans märg.

...

Elenor och HP sitter ute på verandan på en sen kväll. De båda månskärorna lyser på himmeln.

> "HP, varför vill du komma härifrån? Det här är väl ett bra ställe?"

> "Det är klart att det är bra. Jag trivs här, men det är inte här jag hör hemma. Jag har min mamma och pappa kvar i min riktiga värld. Jag skulle vilja ha en chans till."

Elenor suckar och berättar att hon hamnade här på samma sätt som HP. Hon vaknade upp naken i skogen en sommarnatt och irrade om kring tills hon hittade en liten stuga. I stugan bodde en man som tog in henne.

> "Försökte du inte ta reda på vem du är? Försökte du inte ta dig härifrån?"

> "I början. Jag försökte med allt, men sedan slutade jag."

> "Varför?"

> "Varför inte? Jag gillar mitt liv här. Jag bryr mig inte om vem jag har varit, bara vem jag är nu."

De tittar upp mot himmeln. Elenor berättar att det bara är en tunn hinna som skiljer den här världen från den de kommer ifrån. Hinnan är så tunn att den andra månen anas igenom.

> "Hur vet du allt det här?"

> "Mannen som tog hand om mig berättade. Waldo. Han vet mycket. Kanske vet han något som kan hjälpa dig."

HP och Elenor stämmer möte i skogen dagen efter.

HP vaknar i vargtimmen med svår ångest. Han fuktig av svett och sängkläderna är dyngsura. Han tänder lampan på nattduksbordet och ser att täcket är fullt av spindlar. Han skriker i panik och kastar täcket åt sidan. Han springer ut i korridoren och står där och skakar. Efter en stund tar han mod till sig och går in i sitt rum igen. Han lyfter på täcket, men där finns inga spindlar.

När HP väntar på Elenor möter han Mem, som nu är klädd i vanliga kläder. Hon ler glatt mot honom. När HP försöker gå förbi honom mörknar hennes blick och hon puttar ner honom på stigen med våldsam kraft. Åtta ben växer fram under Mem, hon lyfts upp i luften och en enorm spindelkropp tar form under henne. Mem sitter kvar på ett spröt, som en marionettdocka. Hon fortsätter prata, med gäll röst.

> "Jag vill ha dig. Jag ser din förtvivlan, din smärta. Den doftar sött och förträffligt. Jag ser den lysa omkring dig. Ligg stilla, pojke lilla. Ge din förtvivlan till mig. Jag kan skänka dig frid."

Monstret börjar linda in honom i klibbigt nät, när det träffas av en sten i ena ögat. Elenor skriker bakom HP.

> "HP! Skynda dig, följ med mig!"

De flyr tillsammans genom skogen, med det rasande monstret i hälarna. De skakar henne av sig och kommer till en gammal stuga i skogen. Den är helt förfallen. En bit ifrån hittar de en man, fastvuxen i jorden, med kläder och hår täckt av mossa. Mannen vaknar till liv när HP tilltalar honom och reser sig upp. När han rör sig sliter han loss hundratals små rötter ur marken. Han är ett mellanting mellan växt och människa. HP berättar om sitt ärende.

> "Sitt med mig", sa Waldo och slog sig ner igen. "Sitt och lyssna."

> HP slog sig ner bredvid honom med benen i kors. Waldo var alldeles tyst. Det knastrade när han slog rot igen. De satt tillsammans medan solen sjönk mot horisonten och skiftade färg till orange. Fåglar började sjunka i skymningen. HPs ben hade somnat för länge sedan, när Waldo rörde sina läppar igen.

Waldo berättar att han inte är död. Inte ännu. Men det brådskar om han ska härifrån. Det är hans namn som är nyckeln. När han minns sitt namn kan han komma tillbaka till den vanliga världen. 

> "Men hur ska jag göra för att komma ihåg vad jag heter? Jag har redan provat alla sätt, men ingenting har fungerat."

> "Du har försökt för mycket. Precis som sömnen är minnen ingenting man kan tvinga fram. Du måste släppa taget, låta det komma av sig själv."

> "Men du sa ju själv att det var bråttom."

> "Ja. Men det finns inget motsatsförhållande mellan att släppa taget och att ha bråttom."

HP berättar om monstret. Waldo känner igen henne som Arachne, en uråldrig best som livnär sig på förtvivlan. Hon kan inte tvinga till sig den, utan den måste erbjudas henne av hennes offer. När hon dricker den får de tillfällig ångestlindring, vilket skapar ett beroende.

> "Hon är en parasit. En rest från den gamla världen."

HP och Elenor slår läger i den gamla fallfärdiga stugan. HP står i solnedgången och ser ut över sjön Walden.

> "Hur fan ska jag kunna lära mig att släppa taget?"

# Tredje delen -- attack

HP följer med Elenor ner till åstranden, där hon ställer upp ett staffli och börjar måla av landskapet. Hon har målat hundratals tavlor här. HP förstår inte hur detta ska kunna hjälpa honom att släppa taget, men Elenor förklara att det handlar om att se.

> "Se dig omkring. Se skönheten i detaljerna. De hur molnen inte alls är grå, utan hur de skiftar i toner av blått."

HP testar att lägga sig ner för att försöka lösa upp gränsen mellan sig själv och omgivningen. Det går en liten stund, men sedan blir han rastlös.

> "Kommer det här verkligen att fungera?"

> "Inte så länge du gör det så målmedetet."

> "Hur skulle det inte kunna vara målmedetet? Jag gör ju det för att komma ihåg vad jag heter, så jag kan komma härifrån."

> "Jag vet, men försök att släppa taget för att se hur det är att släppa taget. Det är det som är huvudsaken. Allt annat är bara en lycklig bieffekt."

HP provar hur långt från pensionatet han kan komma innan välrden böjer sig och han kommer tillbaka. Han kommer fortfarande inte längre än senast han försökte. Han blir enormt frustrerad.

HP försöker frammana minnesbilden av sin syster, men ansiktet flyter iväg, som rök. Han hör ekot av hennes röst:

> "Lova mig att du inte lämnar mig. Lova mig."

HP sitter vid åstranden igen tillsammans med Elenor. Hon guidar honom i en typ av mindfulness, där han ska försöka fokusera på detaljerna i sin omgivning och sjunka ner i verkligeheten utanför honom. Det går en stund, men sedan kryper det av rastlöshet i honom.

> "Det går inte. Det är fan omöjligt."

Han hoppar upp och går därifrån, genom skogen. Efter ett tag märker han hur spindelväv klistrar fast i hans byxben. Han slår undan dem, men det blir mer och mer spindelväv på stigen. Tillslut ser han hur hela stigen är blockerad av en vägg av vit klibbig väv. Det har blivit som en återvändsgränd. När han vänder sig om står spindelmonstret där, med Mem som en marionett på ena frambenet. HP paralyseras av skräck, snubblar baklänges och faller ner på stigen.

> "Jag ser förtvivlan i dig", sa monstret. "Jag ser den lysa i dig. Låt mig få den. Ge den till mig."

Hon kryper över honom och lägger hela sin tyngd på hans kropp. Hans bröstkorg trycks samman och han får inte luft.

> "Ge den till mig. Låt mig lindra din smärta."

HP tänker på sin förtvivlade syster igen. Han ser sig själv. förtvivlad, när han styr sin bil mot trädet. Sorgen och ilskan sliter i honom.

> "Ta den", väste han. "Ta den för helvete."

> "Tack", sa Mem.

Hon biter honom i bröstbenet och han känner hur det spänner när hon suger. All ångest smälter undan och ersätts av eufori. Han känner sig fjäderlätt och glad.

> "Det -- det känns fantastiskt."

> "Så här skulle du kunna ha det resten av livet.

HP kommer till sans. Han ser spindelmonstret över sig och vaknar upp ur lyckoruset. Han fångar en näve jord och kastar den i ögat på monstret, som vrålar till och kastar sig åt sidan. HP springer in i skogen. Monstret vrålar i fjärran.

Dagen efter går de ner till åstranden igen. Elenor tar fram en glasburk med en spindel. HP får ångestpådrag och hoppar upp på fötter redo för att fly. Elenor guidar honom att stå emot. Ångesten mildras. Efter ett tag öppnar hon burken och efter ytterligare en stund kan han låta spideln krypa på honom. Han blir alldeles upprymd över sina framsteg.

HP och Elenor älskar med varandra på HPs rum. I avslappningen efter klimax dyker HPs namn upp i hans huvud. Han känner hur välrden börjar lösas upp omkring honom, men han klamrar sig fast. Ham väcker Elenor och berättar för henne. Han vill att hon ska följa med honom, men hon är tveksam. Det här är hennes värld nu. Hon lovar att fundera på saken. Hon är tvungen att resa bort över dagen under morgondagen och de stämmer träff på kvällen.

Dagen efter provar HP hur långt bort han kan komma från pensionatet. Han står vid den förra gränsen, släpper taget om sina tankar och sjunker ner i världen omkring honom. Sedan tar han ett steg fram, och ett till. Förtjust märker han att han inte dyker upp vid pensionatet, utan kommer längre bort än någonsin.

Det är kväll när han går stigen tillbaka till pensionatet. Redan på långt håll ser han lågor och en enorm rökpelare. Han börjar springa och ser att pensionatet står i lågor. Alla gäster står ute på gräsmattan. Elenor finns ingenstanns. Någon såg henne gå in genom ytterdörren tidigare under kvällen. HP tar sig in i det  brinnande huset, fram till Elenors lägenhet. Den är tom, men där finns spår av strid. Spindelväv klibbar överallt.

På vägen ut attackeras HP av Mems tidigare följeslagare. Han är svartsjuk över att ha blivit förskjuten och försöker nu ta livet av HP, medan byggnaden börjar rasa ihop omkring dem. HP lyckas övermanna honom. Han tvingar ur honom vart Mem har fört Elenor.

# Del fyra - resolution

HP ger sig iväg till Mems håla. Han går till utkanten av hur långt han tidigare kommit och står där vid gränsen. Han sluter ögonen och låter sig själv sjunka ner i världen omkring honom. Andetagen blir långsammare, hjärtat lugnar sig. Så tar han ett steg frammåt och öppnar ögonen. Han är kvar, han har inte dykt upp vid hotellet igen. Han tar ett steg till och ett till. Så här långt bort har han aldrig kommit tidigare. Han fortsätter gå stigen fram.

HP hittar Mems jordhåla. Nere i mörkret hittar han Elenor, bunden i nät. Han försöker skära loss henne när Mem dyker upp. Mem försöker övertyga honom om att hans liv är meningslöst, allt han bara kommer känna smärta. Hon kan befria honom. HP försöker kämpa emot. Han hugger mot Mem med en kniv, men hon växter sig bara större ju mer han kämpar. Elenor påminner honom om den kinesiska fingerfällan. HP kastar sin kniv och sätter sig ner. Han säger sitt namn och världen börjar bli genomskinlig. Mem blir ursinning, kastar sig över Elenor och ger henne ett giftbett. HP rusar dit och suger giftet ur hennes sår. Han ligger och dör i Elenors armar, men hinner sänka sitt namn för att ta sig därifrån i sista stund.

> "Jag kommer att hitta dig", sa HP.

HP vaknar upp i en sjukhussäng, med slangar i näsa och hals. Han hostar, tills han blir extuberad. Han har förlorat ett ben i olyckan och har legat i koma i fem dagar. Hans lillasyster kommer och hälsar på honom. Han blir bedömd av en psykiatriker, som inte finner honom suicidal längre.

En månad senare befinner han sig på rehabssjukhuset i Orup. Där träffar han en anna patient, som på pricken liknar Elenor.